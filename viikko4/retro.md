## Retrospektiivitekniikat

On olemassa lukuisia erilaisia valmiita tekniikoita, joiden avulla voidaan jäsennellä sprintin lopussa pidettävää retrospektiiviä. Tässä esseessä perehdyn niistä kahteen: *"Start, Stop, Continue, More of, Less of Wheel"* ja *"Glad, Sad, Mad"*.

### Start, Stop, Continue, More of, Less of Wheel
Tässä tekniikassa hyödynnetään nopeahkoa tapaa selvittää sprintin onnistumiset ja haasteet. Fläppitaululle piirretään ympyrä, joka jaetaan viiteen osioon: aloita, lopeta, jatka, lisää ja vähemmän. Scrum masterin johdolla käydään tiimin kanssa läpi onko jotain uutta toimintatapaa minkä tiimi voisi **aloittaa**, onko jotain minkä tekeminen kannattaa **lopettaa**, onko löydetty hyvä toimintatapa jota kannattaa **jatkaa**, mitä tiimi voisi tehdä **lisää**, ja mitä **vähemmän**. Keskustelussa esiin nousevat seikat kirjoitetaan ympyrän lohkoihin. Kesto noin 10-25min, riippuen tiimin (ja sprintin) koosta.

### Glad, Sad, Mad
Tässä tekniikassa tiimin jäsenet kirjoittavat lapuille sprintin aikana esiin nousseita haasteita, huomioita ja muutoksia (n. 10-15min). Seuraavaksi laput luetaan ja niistä keskustellaan yhdessä, ja päätetään miten ne kategorisoidaan aiheiden **Glad, sad tai mad** alle, eli käytännössä hyvä, huono ja isot haasteet (n. 10-15min). Isoihin haasteisiin, eli "mad" osioon voi liittyä sprinttiin liittyviä seikkoja, jotka ovat tiimin ulkopuolisia. Lappuja voidaan niputtaa isompiin teemoihin jos ne koskevat samantyylisiä asioita. Seuraavaksi jäsenet äänestävät mitä esille nousseita lappuja(/teemoja) haluavat käydä läpi tarkemmin, ja aiheista keskustellaan eniten ääniä saaneesta aiheesta aloittaen. Keskustelu päättyy kun kaikki halutut aiheet on käsitelty, tai kun 60min on kulunut. Keskusteluissa on hyvä pitää huomio siinä, millaisia toimenpiteitä aiheeseen liittyen voisi tehdä tulevaa sprinttiä silmälläpitäen.
